# TENK Tech Camp -- Micro:bit

Kode er en essensiell byggekloss i all moderne teknologi, fra SpaceX til TikTok. 
I denne workshopen skal du få programmere også! Datamaskinen vi skal programmere mot heter 
Micro:bit. Vi (i Kantega) har laget oppgaver både for deg som har litt erfaring, og deg som 
aldri har prøvd å programmere! Hos oss skal du få lys til å blinke, få ulike ting til å skje 
til ulik tid, og vi gleder oss til å utforske Micro:bit sammen med deg! 


## Hva skal du gjøre?

Hver gruppe får utdelt en eller flere Micro:bit. Om du ikke har prøvd 
Micro:bit tidligere, gjør gjerne begge oppvarmingsoppgavene, så blir du kjent med hvordan Micro:bit virker før du tar fatt på større oppgaver.  

Oppgavene løser du på [MakeCode](https://makecode.microbit.org/). Hvert bilde er en oppgave, ved å klikke på oppgaven kommer du til 
editoren (der du skal lage kode) samtidig som du får tips om hvordan du skal løse oppgaven. 


### Oppvarmingsoppgaver

1. **Flashing heart** -- Følg oppskriften og lag et blinkende hjerte (eller en annen figur) på Micro:bit. Her lærer du hvordan du lager et enkelt program og overfører det til datamaskinen. 
2. **Smiley buttons** -- Bli kjent med knappene og hvordan du kan bruke disse til å styre oppførselen i programmet ditt


### Mer utfordrende oppgaver

Disse oppgavene tar mer tid, det kan godt være du bare når å gjøre en av disse. Velg en du synes høres spennende ut! 

1. **Clap lights** -- Lag et program som skrur av og på lyset når du klapper! Her blir du kjent med mikrofonen, og konsepter som variabler.
2. **7 seconds** -- Oppgaven ligger under "Games", her skal du lage et lite spill hvor det er om å gjøre å trykke på en knapp så tett opp til 7 sekunder som mulig. 
3. **[Fireflies](https://makecode.microbit.org/projects/fireflies)** -- Samarbeid med andre i rommet og få Micro:bit-ene til å lyse opp ved hjelp av radiosignaler


### For de erfarne -- eller kanskje for de nysgjerrige?

Har du programmert en del på Micro:bit før? Eller kanskje ingen av de andre oppgavene var noe utfordrende? Da kan du velge en av disse oppgavene: 

1. **Lag et musikkinstrument** -- Gjør Micro:bit-en din om til et musikk-instrument. Her får du helt frie tøyler. Hva slags lyd skal du lage? Hvordan skal du lage lyden? 
2. **Lek med sensorer** -- Velg deg en sensor (snakk med en av oss om hvilke som finnes) og test den ut ved å programmere og utforske


Du kan også velge oppgaver fra både [MakeCode](https://makecode.microbit.org/) eller [Kidsa Koder](https://oppgaver.kidsakoder.no/microbit)